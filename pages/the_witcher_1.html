<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <!-- Style all Header -->
    <link rel="stylesheet" href="../css/other-page-header.css">
    <!-- Body style all pages -->
    <link rel="stylesheet" href="../css/style.css">
    <!-- Lightbox GAllery -->
    <link rel="stylesheet" href="../css/lightbox.min.css">

    <title>The Withcer fan club - The Witcher 1 - Game </title>
</head>
<body>

    <header class="header-others"> </header>


<div class="containerGame">
    <h1>Zaklínač 1 </h1>

    <div class="containerGameSection">

        <!-- box1 -->
        <div class="gameImages">
            <a href="../images/game/game1_01.jpg" data-lightbox="mygallery"><img src="../images/game/game1_01.jpg"></a>
        </div>
        <!-- box2 -->
        <div class="descriptionGame">
            <h2>Popis</h2>
            <p>Zaklínač (polsky Wiedźmin, anglicky The Witcher) je počítačová akční hra na hrdiny vyvinutá polským studiem CD Projekt RED pro platformu Microsoft Windows a OS X. Hra byla vydána studiem CD Projekt (v Polsku) a Atari (ve zbytku světa). Herní příběh je zasazen do středověkého fantasy světa vytvořeného podle knih o zaklínači Geraltovi od spisovatele Andrzeje Sapkowského. Hlavní příběhová linie se odehrává po událostech v díle Paní jezera, poslední knize zaklínačské ságy. </p>
                
        <p>Hra využívá licencovaný Aurora Engine od firmy BioWare. Titul byl vydán v Evropě a Severní Americe v říjnu 2007. Na rok 2009 byla oznámena konzolová verze The Witcher: Rise of the White Wolf, která měla být poháněna zcela novým enginem a obohacena o nový soubojový systém. Tento produkt však nebyl nikdy dokončen, především kvůli platovým neshodám s vývojáři z Widescreen Games. V roce 2011 vyšlo pokračování s názvem Zaklínač 2: Vrahové králů a 19. května 2015 vyšel v pořadí třetí díl, Zaklínač 3: Divoký hon.</p>
        </div>
    </div>

        <div class="containerGameSection">
        <!-- box2 -->
        <div class="descriptionGame">
            <h2>Bojový systém</h2>
            <p>Ve hře je na výběr celkem ze tří bojových stylů, a to tzv. rychlého stylu, silného stylu a skupinového stylu. Rychlý styl je účinný proti malým a rychlým protivníkům, avšak za cenu menšího poškození nepřátel. Silný styl je naopak určen proti velkým a pomalým protivníkům, protože dává větší poškození. Styl skupinový je poté vhodný proti větším skupinám nepřátel. Hráč může mezi jednotlivými styly přepínat v průběhu boje dle libosti, což mu umožňuje využít každý styl dle momentální situace.</p>
            <p>Hlavní postava také v průběhu hry vlastní dva meče, železný a stříbrný, které se svým bojovým stylem odlišují od zbytku zbraní ve hře. Železný meč se používá proti obyčejným protivníkům (lidem, psům a vlkům), zatímco stříbrný meč je vhodný pro boj s nadpřirozenými bytostmi a nestvůrami. Při boji mečem se hráč musí trefit přesně do chvíle, kdy začne ukazatel myši "hořet". Pokud se tak stane, je možno útoky zřetězit do tzv. komba, díky němuž je výsledné poškození vyšší. Pokud hráč neudeří ve vhodnou chvíli, dojde k přerušení komba za dočasné ztráty rychlosti. Meče lze vylepšovat pomocí různých předmětů, jako jsou např. runy, brousky nebo olej.</p>
            <p>Ve hře je celkem 11 dalších mečů a 6 dýk, u kterých se však nedá volit styl boje. Hráč může dohromady nést pouze 4 nebo 5 zbraní (dle použité zbroje), a to železný a stříbrný meč, velkou zbraň (sekeru, louč apod.) a až dvě dýky.</p>
        </div>
        <!-- box1 -->
        <div class="gameImages">
            <a href="../images/game/game1_05.jpg" data-lightbox="mygallery"><img src="../images/game/game1_05.jpg"></a>
        </div>
    </div>


        <div class="containerGameSection">
        <!-- box1 -->
        <div class="gameImages">
            <a href="../images/game/game1_04.jpg" data-lightbox="mygallery"><img src="../images/game/game1_04.jpg"></a>
        </div>
        <!-- box2 -->
        <div class="descriptionGame">
            <h2>Alchymie</h2>
            <p>Podstatným aspektem ve hře je alchymie. Hráč může v tzv. meditačním režimu vytvářet elixíry, které zvyšují regeneraci zdraví a energie nebo např. umožňují vidět ve tmě či skrz zdi. Recepty na dané elixíry lze získat v průběhu hry pomocí svitků, případně experimentováním. Vytvoří-li hráč lektvar s neznámým účinkem, může se jej pro zjištění daného účinku rozhodnout vypít. S tímto rozhodnutím je však spojené riziko otravy či jiného nepříznivého efektu. Když hlavní postava vypije nějaký lektvar, dojde ke zvýšení její toxicity v těle. Ta má stanovený limit, po jehož překročení může zaklínač zemřít na otravu. Toxicitu lze snížit vypitím jiného, speciálního lektvaru nebo meditací.</p>
            <p>Pomocí alchymie lze mimo lektvarů vytvářet také oleje na potření mečů nebo vyrábět bomby. Tyto možnosti si však hráč musí nejprve odemknout pomocí talentových bodů.</p>
        </div>
    </div>




        <div class="containerGameSection">
        <!-- box2 -->
        <div class="descriptionGame">
            <h2>Příběh</h2>
            <p>Hra, stejně jako stejnojmenná knižní série, se odehrává ve fiktivním fantasy světě na Kontinentě, kde se hráč ujímá role zaklínače Geralta z Rivie, potulného a mutacemi vylepšeného lovce příšer. Samotný herní děj přímo navazuje na poslední díl zaklínačské ságy - román Paní jezera.</p>
            <p>Geralta zde doprovází jeho staří přátelé - zaklínači Eskel, Lambert a učitel Vesemir, čarodějka Triss Ranuncul, polní medička Shani, potulný bard Marigold a trpaslík Zoltan Chivay. Z původních knih se též objevují další postavy jako temerský král Foltest, jeho dcera princezna Adda (která se kdysi vlivem kletby změnila ve strigu, ovšem Geralt kletbu zlomil), redanský král Radovid a přízračný Král Divokého honu, což je tajemný dobyvatel z cizího světa. Novými postavami jsou chlapec Alvin, čaroděj Azar Javed, žoldák Profesor a Jakub z Aldersbergu, velmistr radikálního náboženského Řádu Planoucí růže.</p>
            <p>Příběh je rozdělen do pěti dějství, které se každé odehrává v nové oblasti s novou sadou úkolů. Prostřednictvím hráčových voleb a akcí mění Geralt vztahy a směřování politických intrik v království Temerie. Ve hře je obsažen systém morálních rozhodnutí a ve své době byl vysoce hodnocen za to, že volby nejsou černobílé a následky rozhodnutí se projeví až opožděně.</p>
        </div>
        <!-- box1 -->
        <div class="gameImages">
            <a href="../images/game/game1_03.jpg" data-lightbox="mygallery"><img src="../images/game/game1_03.jpg"></a>
        </div>
    </div>



        <div class="containerGameSection">
        <!-- box1 -->
        <div class="gameImages">
            <a href="../images/game/game1_02.jpg" data-lightbox="mygallery"><img src="../images/game/game1_02.jpg"></a>
        </div>
        <!-- box2 -->
        <div class="descriptionGame">
            <h2>Engine hry</h2>
            <p>Hra Zaklínač je poháněna modifikovanou verzí Aurora Enginu od Bioware, který je úzce optimalizován pro singleplayerové hry. V enginu bylo uděláno mnoho změn.</p>
            <p>Jedna z nejdůležitějších změn je, že in-game prostředí mohlo být vyvinuto v programu 3ds Max a po té exportováno do enginu, než kdyby byl použit původní systém skládání částí, stejně jak se skládají dlaždice. Toto umožnilo vývojářům aby každé prostředí bylo unikátní, a tak nemuseli pořád dokola recyklovat stejně objekty. Verze enginu od CD Projektu tak= podporvala lightmapy generované v 3ds Maxu. Stíny vytvořené touhle verzí enginu vypadají více realisticky a hra má celkově lepší výkon.</p>
            <p>Modifikovaný engine také obsahoval štětec textur, speciální nástroj, který umožňuje vývojářům kreslit po 3D objektech vlastní textury. Také byli přidány do enginu nové realistické skyboxy a efekty vody, které byli speciálně navržené pro hru Zaklínač. Nyní se světlo mění v závislosti na fázi dne a je možnost plynule přecházet mezi dnem a nocí, což umocňuje pocit ze hry, protože některé lokace nejsou nebezpečné ve dne, ale jsou nebezpečné v noci. Počasí se také může dynamicky měnit mezi různými typy, například jasné nebe, lehký déšť a nebo bouřka.</p>
            <p>Další významnou změnou je motion captured animace, vylepšená fyzika objektů, nové mechanismy a nový bojový systém. Také byli přidány portály, efekt glow, vylapšeném dynamické stíny, rozmazání a další.</p>
        </div>
    </div>


    </div>

</div>

<footer>COPYRIGHT © 2023, VŠECHNA PRÁVA VYHRAZENA</footer>
    

<a href="#" class="to-top"><img src="../images/arrow.png" alt=""></a>

    <script src="../script/lightbox-plus-jquery.min.js"></script>
    <script src="../script/scrollarrow.js"></script>
    <script src="../script/header-other.js"></script>
    <script src="../script/arrow.js"></script>
</body>
</html>